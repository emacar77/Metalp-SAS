# Implementazione e modelli predittivi di efficientamento per macchine aziendali 4.0
Tesi Metalp SAS Emanuele Carnati

Abstract

L’azienda oggetto del caso di studio, Allplex srl, fa parte di un gruppo di aziende chiamato “Gruppo Pontiggia”. I settori d’impiego delle aziende del gruppo sono: Industriale, Engeneering, Arredamento, Ferroviario, Lighting ed Edile. Il punto di forza è quello di offrire al cliente un servizio completo, dalla progettazione alla costruzione di macchinari.
I principali clienti del gruppo richiedono articoli come macchinari di packaging, ma altri clienti richiedono semplicemente parti meccaniche a disegno.
Il progetto di tesi si sviluppa nell’arco di 2 anni, dei quali il primo anno e mezzo ha compreso la messa in rete delle macchine 4.0, con la conseguente implementazione di un sistema di monitoraggio dei dati di lavorazione. Dopo le prime fasi di data extraction e data cleaning, viene sviluppata un’analisi di efficientamento delle macchine, volta ad aumentare il tempo di lavorazione delle stesse. La parte più impegnativa del progetto è stata la costruzione di modelli predittivi sul tempo di lavorazione delle macchine, condizionati da variabili come cliente e tipologia di lavorazione. In particolar modo, si è voluto dimostrare come le implementazioni nel reparto e l’introduzione di nuovi strumenti di controllo di gestione abbiano generato un aumento di efficienza delle macchine e di fatturato aziendale.


I file caricati sul repository fanno riferimento ai codici utilizzati durante lo svolgimento dei task richiesti per raggiungere l'obiettivo, e citati durante la stesura del documento di tesi.

